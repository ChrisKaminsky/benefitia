<html><body><p>Potwierdzam, że decyzję o zawarciu Umowy Pożyczki, w tym co do oświadczeń zawartych w pkt 28 Umowy, podjąłem świadomie i swobodnie, oraz że podejmując tę decyzję nie znajdowałem się w położeniu przymusowym, nie działałem pod wpływem nacisku lub innych niekorzystnych okoliczności, oraz że moje dochody pozwolą mi spłacić łączne zobowiązanie wynikające z Umowy Pożyczki. Potwierdzam również, że otrzymałem Całko- witą kwotę pożyczki w całości, jestem jedyną osobą zobowiązaną do spłaty kwoty oznaczonej w niniejszej Umowie Pożyczki, jako Całkowita kwota pożyczki wraz z należnym Oprocentowaniem oraz Opłatą za zarządzanie pożyczką (o ile jest należna) i opłatami dodatkowymi (jeśli występują)”. Przyjmuję do wiadomości, że złożenie niniejszego oświadczenia nie wyłącza możliwości podnoszenia przeze mnie ewentualnych zarzutów w stosunku do postanowień Umowy Pożyczki, w tym dotyczących abuzywności postanowień Umowy Pożyczki czy podnoszenia okoliczności w zakresie nieadekwatności oferty Pożyczki w stosunku do moich rzeczywistych potrzeb.</p><h3>Dobrowolne oświadczenie Pożyczkobiorcy</h3><p>Pożyczkobiorca wskazuje, że jest posiadaczem rachunku bankowego o numerze, 	 prowadzonym przez bank 	 i oświadcza, że Pożyczkodawca może na wskazany rachunek dokonywać rozliczeń wobec Pożyczkobiorcy, w szczególności związanych ze zmianą rocznej stopy oprocentowania pożyczki.</p><p>REGULAMIN pożyczek udzielanych przez CASH SERVICE 4 HOME Sp. z o.o. z siedzibą w Warszawie - integralna część Umowy Pożyczki</p><h2>ROZDZIAŁ I WSTĘP</h2><p>Pojęcia użyte oznaczają:</p><p>Kodeks cywilny - ustawa z dnia 23 kwietnia 1964 r. Kodeks cywilny (t.j. Dz. U. z 2022 r., poz. 1360. z późn. zm.);</p><p>Ustawa o kredycie konsumenckim - ustawa z dnia 12 maja 2011r. o kredycie konsumenckim (t.j. Dz.U. z 2022 r., poz.246 z późn. zm.); </p><p>Ustawa o udostępnianiu informacji gospodarczych - ustawa z dnia 9 kwietnia 2010 r o udostępnianiu informacji gospodarczych i wymianie danych gospodarczych (t.j. Dz.U. z 2021, poz. 2057, z późn. zm.);Ustawa o prawach konsumenta - ustawa z dnia 30 maja 2014 roku o prawach konsumenta (t.j. Dz.U. z 2020 r., poz. 287, ze zm.); </p><p>Pożyczkodawca - CAPITAL4YOU Sp. z o.o. z siedzibą w Kaliszu przy ul. Garncarskiej 1, 62-800 Kalisz, wpisana do rejestru przedsiębiorców prowadzonego przez Sąd Rejonowy Poznań – Nowe Miasto i Wilda w Poznaniu, IX Wydział Gospodarczy Krajowego Rejestru Sądowego pod numerem KRS 0001033157;</p><p>będąca instytucją pożyczkową w rozumieniu art. 5 pkt 2a Ustawy o kredycie konsumenckim;</p><p>Pożyczkobiorca - osoba fizyczna zaciągająca pożyczkę u Pożyczkodawcy posiadająca pełną zdolność do czynności prawnych, która w chwili składania Wniosku o udzielenie Pożyczki ukończyła osiem- naście lat oraz nie przekroczyła siedemdziesięciu pięciu lat, posiada numer PESEL oraz stałe zameldowanie na terenie Polski;</p><p>Bank Pocztowy - Bank Pocztowy Spółka Akcyjna z siedzibą w Bydgoszczy, adres: ul. Jagiellońska 17, 85-959 Bydgoszcz, wpisana pod numerem KRS 0000010821 do Rejestru Przedsiębiorców, prowadzonego przez Sąd Rejonowy w Bydgoszczy, XIII Wydział Gospodarczy Krajowego Rejestru Sądowego;</p><p>Wniosek o udzielenie pożyczki - formularz zawierający dane Pożyczkobiorcy wraz z wnioskiem Pożyczkobiorcy złożonym w celu zawarcia Umowy Pożyczki;</p><p>Biura Informacji Gospodarczej - biura informacji gospodarczej, o których mowa w Ustawie o udostępnianiu informacji gospodarczych;</p><p>Umowa Pożyczki - każda Umowa Pożyczki (Pierwsza, i każda następna) zawarta pomiędzy Pożyczkodawcą a Pożyczkobiorcą, będąca jednocześnie deklaracją wekslową do wystawionego przez Pożyczko- biorcę Weksla;</p><p>Pierwsza Pożyczka - pożyczka udzielana Pożyczkobiorcy przez Pożyczkodawcy po raz pierwszy, lub udzielana w sytuacji braku jakichkolwiek wymagalnych zobowiązań Pożyczkobiorcy wobec Pożyczkodawcy z tytułu umów pożyczek;</p><p>Kurier - osoba fizyczna, upoważniona do wykonania w imieniu Pożyczkodawcy nieodpłatnej usługi doręczenia oraz wypłaty Pożyczkobiorcy w formie gotówki Całkowitej kwoty Pożyczki, za pokwitowaniem, po okazaniu przez Pożyczkobiorcę dokumentu tożsamości, jak również upoważniona do odebrania od Pożyczkobiorcy Weksla;</p><p>Weksel - weksel własny in blanco, wystawiony przez pożyczkodawcę celem zabezpieczenia wierzytelności Pożyczkodawcy, zawierający klauzulę ‘’nie na zlecenie’’;</p><p>Pożyczka - środki pieniężne przekazywane Pożyczkobiorcy przez Pożyczkodawcę w formie krótkoterminowej pożyczki w wysokości i na warunkach określonych w Umowie Pożyczki oraz niniejszym Regulaminie;</p><p>Rata (Pożyczki) - forma spłaty Pożyczki, polegająca na tym, że Pożyczkobiorca dokonuje spłaty Całkowitej kwoty do zapłaty, w równych płatnościach w każdym okresie spłaty Raty. Rata pożyczki może być powiększona o Opłatę za zarządzanie pożyczką, Odsetki za opóźnienie i Opłaty dodatkowe - o ile są należne;</p><p>Całkowita kwota pożyczki - suma wszystkich środków pieniężnych, nieobejmujących kredytowanych kosztów kredytu, jakie Pożyczkodawca udostępnia Pożyczkobiorcy na podstawie Umowy Pożyczki, określona poz. I Umowy Pożyczki;</p><p>Oprocentowanie - odsetki naliczane od Całkowitej kwoty pożyczki, zgodnie z pkt 14 Umowy Pożyczki;</p><p>Rzeczywista roczna stopa oprocentowania - która stanowi całkowity koszt kredytu ponoszony przez Pożyczkobiorcę, wyrażony jako wartość procentowa całkowitej kwoty pożyczki w stosunku rocznym, RRSO oblicza się zgodnie ze wzorem matematycznym zamieszczonym w Załączniku nr 4 do ustawy z dnia 12 maja 2011 roku o kredycie konsumenckim i w oparciu o założenia tam wskazane. Do celów obliczenia rzeczywistej rocznej stopy oprocentowania uwzględnia się całkowity koszt kredytu ponoszony przez Pożyczkobiorcę, z wyłączeniem opłat z tytułu niewykonania zobowiązań wynikających z umowy pożyczki, stopa oprocentowania pożyczki i opłaty, których zmian nie można określić w chwili ustalania rocznej rzeczywistej stopy oprocentowania uznaje się za niezmienione przez cały okres obowiązywania Umowy Pożyczki do celów obliczania RRSO;</p><p>Okres spłaty Pożyczki - Wielokrotność okresów miesięcznych spłaty Pożyczki zgodnie z dyspozycją Pożyczkobiorcy, liczonych od dnia zawarcia Umowy, z tym, że w przypadku, gdy Umowa Pożyczki została zawarta w dniu 29,30 lub 31 danego miesiąca, Okres spłaty Pożyczki liczy się, począwszy od pierwszego dnia miesiąca kalendarzowego, następującego po miesiącu zawarcia Umowy Pożyczki. Okres spłaty Pożyczki kończy się z chwilą Wymagalności Całkowitej kwoty do za- płaty;</p><p>Pierwszy okres spłaty Pożyczki - jest płatny w terminie miesiąca licząc od dnia zawarcia umowy, z tym, że jeżeli umowa została zawarta 29, 30 lub 31 dnia danego miesiąca, termin płatności pierwszej raty liczy się, od pierwszego dnia miesiąca kalendarzowego;</p><p>Opłaty - Pożyczkodawca pobiera opłaty wymienione w niniejszym Regulaminie, zgodnie z Tabelą Opłat obowiązującą u Pożyczkodawcy. Tabela Opłat dostępna jest w siedzibie Pożyczkodawcy, oraz na stronie  ;</p><p>Opłata za zarządzanie pożyczką - pobierana od Klienta przez Pożyczkodawcę, jako comiesięczne wynagrodzenie doliczane do Raty Pożyczki Klienta zawierające koszty rozliczenia bieżącej Raty i zarządzania płatnością kolejnych Rat (m.in.: koszty druku, obsługi bankowej, systemu IT, obsługi administracyjnooperacyjnej itp.) w Okresie spłaty Pożyczki, jednak nie dłużej niż przez okres wskazany w rubryce „Czas obowiązywania umowy”;</p><p>Opłaty dodatkowe - opłaty z tytułu zaległości w spłacie kredytu w rozumieniu art. 30 ust. 1 pkt 11 Ustawy o kredycie konsumenckim, w kwocie faktycznie poniesionej przez Pożyczkodawcę z tytułu monitu/ wezwania Pożyczkobiorcy do spłaty zadłużenia, lecz nieprzekraczającej łącznie z naliczonymi Pożyczkobiorcy Odsetkami za opóźnienie na dzień pobrania tych odsetek lub Opłat dodatkowych - kwoty Odsetek za opóźnienie;</p><p>Całkowita kwota do zapłaty - należna Pożyczkodawcy suma Całko- witego kosztu pożyczki i Całkowitej kwoty pożyczki;</p><p>Całkowity koszt pożyczki - wszelkie koszty, które Pożyczkobiorca jest zobowiązany ponieść w związku z Umową Pożyczki, tj. Opłata za zarządzanie pożyczką, Oprocentowanie, Odsetki za opóźnienie i Opłaty dodatkowe - o ile są należne;</p><p>Poza odsetkowe koszty pożyczki - wszystkie koszty, jakie Pożyczko- biorca ponosi w związku z Umową Pożyczki, tj. Opłata za zarządzanie pożyczką, Opłaty dodatkowe - o ile są należne;</p><p>Indywidualny Rachunek Bankowy - wskazany na pierwszej stronie Umowy Pożyczki rachunek, na który należy dokonać spłaty Pożyczki; </p><p>Terminarz spłat - dokument określający terminy spłat Rat Pożyczki; </p><p>Termin płatności - ustalony w Umowie Pożyczki lub w Terminarzu spłat termin spłaty poszczególnych Rat Pożyczki;</p><p>Wymagalność - stan wierzytelności, której termin płatności upłynął; </p><p>Odsetki za opóźnienie - odsetki pobierane w przypadku opóźnienia Pożyczkobiorcy w spłacie Rat Pożyczki naliczane na zasadach określonych w pkt 12 Umowy Pożyczki oraz Rozdziale V pkt 24 Regulaminu;</p><p>Weryfikacja - czynności kontrolne dokonywane przez Pożyczkodawcę , polegające na zweryfikowaniu pod względem zgodności informacji oraz danych zamieszczonych przez Pożyczkobiorcę we Wniosku o pożyczkę, jak również weryfikacji Pożyczkobiorcy w bazach Biur Informacji Gospodarczej;</p><p>Reklamacja - wystąpienie Pożyczkobiorcy skierowane do Pożyczkodawcy, w którym Pożyczkobiorca zgłasza zastrzeżenia dotyczące usług świadczonych przez Pożyczkodawcę;</p><p>Regulamin - niniejszy Regulamin.</p><h2>ROZDZIAŁ II POSTANOWIENIA OGÓLNE</h2><p>Pożyczkodawca udziela pożyczek gotówkowych osobom fizycznym spełniającym następujące warunki:</p><p>stałe zamieszkanie w Polsce i posiadanie obywatelstwa polskiego, potwierdzonego dowodem osobistym;</p><p>posiadanie pełnej zdolności do czynności prawnych;</p><p>ustanowienie zabezpieczenia spłaty pożyczki wymaganego przez Pożyczkodawcę;</p><p>ukończenie 18 lat i nieukończenie 75 lat życia;</p><p>5. posiadanie stałego źródła dochodów, pozwalającego na spłatę łącznej kwoty do zapłaty;</p><p>6. złożenie  Wniosku o pożyczkę, zawarcie Umowy Pożyczki i zaakceptowanie Regulaminu pożyczek.</p><p>2. Pożyczkobiorca zobowiązany jest do:</p><p>1. podania adresu korespondencyjnego, na który Pożyczkodawca będzie przesyłał korespondencję związaną z zawartą Umową Pożyczki;</p><p>2. powiadomienia Pożyczkodawcy o każdej zmianie danych osobowych, (w tym adresu, miejsca zatrudnienia oraz numeru telefonu), które zostały podane w związku z zawartą Umową Pożyczki;</p><p>3. niezwłocznego powiadomienia Pożyczkodawcy o utracie dokumentu tożsamości</p><p>Pożyczkodawca zastrzega sobie prawo odmowy akceptacji adresu korespondencyjnego w postaci skrytki pocztowej lub adresu poza granicami Polski.</p><p>Pożyczkodawca nie ponosi odpowiedzialności za ewentualne koszty poniesione przez Pożyczkobiorcę na rzecz osób trzecich w związku z odmową udzielenia pożyczki.</p><p>Wizyta kontrolna Przedstawiciela może odbyć się wyłącznie za uprzednią zgodą Pożyczkobiorcy i/lub na życzenie Pożyczkobiorcy, w terminie i miejscu zamieszkania Pożyczkobiorcy lub w innym miejscu uzgodnionym z Pożyczkobiorcą.</p><p>Pożyczkodawca udziela Pożyczek określonych w Rozdziale II, jeżeli Pożyczkobiorca spełnia kumulatywnie następujące warunki:</p><p>1. posiada ważny dowód osobisty, który stwierdza jego tożsamość na terytorium Rzeczpospolitej Polskiej;</p><p>2. złożył poprawnie wypełniony Wniosek o Pożyczkę;</p><p>3. ocena zdolności kredytowej Pożyczkobiorcy, w rozumieniu wymogów art. 9 i art. 9a Ustawy o kredycie konsumenckim, jest pozytywna; </p><p>4. nie posiada żadnych zaległości pieniężnych wymagalnych i niewymagalnych wobec Pożyczkodawcy;</p><p>5. spełnia kryteria określone w wewnętrznych regulacjach  Pożyczkodawcy  dotyczących  zasad i warunków udzielania pożyczek;</p><p>6. spełnił wszystkie warunki, o których mowa w niniejszym Regulaminie.</p><p>Poprzez złożenie Wniosku o udzielenie Pożyczki Pożyczkobiorca oświadcza, iż:</p><p>1. spełnia wymogi, o których mowa w Rozdziale II pkt 1 ppkt 1)-5) niniejszego Regulaminu;</p><p>2. nie są znane mu żadne okoliczności mogące wpłynąć na możliwość spłaty zaciągniętej przez niego Pożyczki, w szczególności, że nie istnieją okoliczności będące przeszkodą w uzyskaniu Pożyczki, zgodnie z Rozdziałem II Regulaminu;</p><p>3. wyraża zgodę na  weryfikację informacji dotyczących źródła i wysokości uzyskiwanego przez Pożyczkobiorcę dochodu. </p><p>Pożyczkobiorca jest obowiązany przedłożyć na żądanie Pożyczkodawcy dokumenty i informacje niezbędne do dokonania oceny zdolności kredytowej, w tym złożenia oświadczenia o dochodach Pożyczkobiorcy i stałych wydatkach gospodarstwa domowego oraz dokumentów  potwierdzających wysokość dochodów Pożyczkobiorcy. W przypadku złożenia przez Pożyczkobiorcę oświadczenia o dochodach Pożyczkobiorcy i stałych wydatkach gospodarstwa domowego, oświadczenie to stanowi załącznik do niniejszej Umowy. Pożyczkodawca zastrzega sobie prawo do weryfikacji informacji podanych przez Pożyczkobiorcę. Jeżeli Pożyczkodawca odmówi Pożyczkobiorcy udzielenia Pożyczki na podstawie informacji zawartych w bazach Biur Informacji Gospodarczej, instytucji, o których mowa w art. 105 ust. 4 ustawy z dnia 29 sierpnia 1997 r. - Prawo bankowe, lub zbiorze danych Pożyczkodawcy, Pożyczkodawca niezwłocznie przekazuje Pożyczkobiorcy bezpłatną informację o wynikach tego sprawdzenia oraz wskazuje bazę danych, w której tego sprawdzenia dokonano.</p><p>Jeżeli w okresie między zawarciem umowy pożyczki, a uruchomieniem środków z pożyczki zajdą okoliczności wskazujące na brak zdolności kredytowej Pożyczkobiorcy albo gdy Pożyczkodawca poweźmie uprawdopodobnioną wiadomość, że Pożyczkobiorca, złożył niezgodne ze stanem faktycznym oświadczenia wskazujące, że zwrot pożyczki jest wątpliwy z powodu złego stanu majątkowego drugiej strony. Pożyczkodawca może odstąpić od Umowy Pożyczki, i odmówić wydania przedmiotu pożyczki. Uprawnienie to nie przysługuje Pożyczkodawcy, jeżeli w chwili zawarcia Umowy Pożyczki, o złym stanie majątkowym drugiej strony wiedział lub z łatwością mógł się dowiedzieć.</p><p>Pożyczka może zostać udzielona wyłącznie w polskich złotych.</p><p>Pożyczkę uważa się za udzieloną w momencie wypłaty Pożyczki gotówką przez Kuriera, lub lub też w dacie uznania na koncie Pożyczkobiorcy.</p><h2>ROZDZIAŁ III POSTĘPOWANIE REKLAMACYJNE</h2><p>Pożyczkobiorca uprawniony jest do składania Pożyczkodawcy reklamacji pozostającej w związku z ważnie zawartą z mocy prawa, Umową Pożyczki.</p><p>Reklamacja może być złożona przez Pożyczkobiorcę w formie:</p><p>1. pisemnej - osobiście w siedzibie Pożyczkodawcy, lub przesyłką pocztową w rozumieniu art.3 pkt 21 ustawy z dnia 23 listopada 2012 r. – Prawo pocztowe na adres siedziby Pożyczkodawcy lub też wysłana na adres do doręczeń elektronicznych: _____________________,</p><p>2. ustnie – telefonicznie albo osobiście do protokołu pod- czas wizyty Pożyczkobiorcy w siedzibie  Pożyczkodawcy.</p><p>Termin rozpatrzenia reklamacji wynosi 30 dni od daty otrzymania reklamacji. W przypadku braku możliwości rozpatrzenia reklamacji w powyższym terminie, Pożyczkodawca przed upływem terminu zawiadomi Pożyczkobiorcę, na piśmie, o przyczynach opóźnienia, wymaganych dla rozpatrzenia sprawy okolicznościach i przewidywanym terminie rozpatrzenia reklamacji oraz udzielenia odpowiedzi, nie późniejszym jednak niż 60 dni od daty otrzymania reklamacji przez Pożyczkodawcę. Odpowiedzi na złożoną przez Pożyczkobiorcę reklamację Pożyczkodawca udziela w postaci papierowej, na adres Pożyczkobiorcy przekazany do wiadomości Pożyczkodawcy. Na wniosek Pożyczkobiorcy, odpowiedź na złożoną przez Pożyczkobiorcę reklamację, Pożyczkodawca może dostarczyć pocztą elektroniczną na wskazany przez Pożyczkobiorcę adres e-mail.</p><h2>ROZDZIAŁ IV SPŁATA POŻYCZKI</h2><p>Pożyczkobiorca dokonuje spłaty Pożyczki poprzez spłatę Raty Pożyczki w wysokości określonej Terminarzem spłat.</p><p>Pożyczkobiorca dokonuje spłaty Pożyczki w rozumieniu pkt 15 powyżej, w terminie płatności Rat Pożyczki termin płatności pierwszej i kolejnych miesięcznych Rat przypadają w kolejnych miesiącach kalendarzowych, licząc od dnia zawarcia Umowy z tym, że w przypadku, gdy Umowa została zawarta w dniu 29, 30 lub 31 danego miesiąca, termin spłaty pierwszej i kolejnej Raty liczy się, poczynając od pierwszego dnia kolejnego miesiąca kalendarzowego zgodnie z Terminarzem spłat.</p><p>Spłaty Pożyczki Pożyczkobiorca dokonuje przelewem, na Indywidualny Rachunek Bankowy. Pożyczkobiorca może dokonać też spłaty Pożyczki poprzez spłatę Rat w siedzibie Pożyczkodawcy, bądź też za pomocą usługi przekazu pieniężnego w rozumieniu ustawy z dnia 19 sierpnia 2011 r. o usługach płatniczych (t.j. Dz. U. z 2022 r., poz. 2360, ze zm.), świadczonej przez podmiot uprawniony na mocy tej ustawy.</p>Za dzień spłaty Raty Pożyczki uważa się dzień uznania środków wpłaconych przez Pożyczkobiorcę na Indywidualnym Rachunku Bankowym. Opłaty bankowe pobierane przez bank Pożyczkobiorcy po- nosi Pożyczkobiorca.<p>Wpłaty kolejnych Rat Pożyczki przez Pożyczkobiorcę są zaliczane na poczet należności Pożyczkodawcy, w podanej kolejności: 1. Kapitał pozostały do spłaty; 2. Opłata za zarządzanie pożyczką; 3. Oprocentowanie Pożyczki; 4. Opłaty dodatkowe.</p><p>W przypadku zwłoki Pożyczkobiorcy z zapłatą kolejnych Rat Pożyczki, poszczególne, kolejne wpłaty dokonane przez Pożyczkobiorcę, podlegają kolejno zaliczeniu z tytułu należności, w podanej kolejności: 1. Kapitał najstarszej Raty wymagalnej; 2. Kapitał kolejnej zaległej Raty wymagalnej; 3. Opłata za zarządzanie pożyczką; 4. Oprocentowanie Pożyczki od najstarszej wymagalnej Raty; 5. Oprocentowanie Pożyczki od kolejnej Raty wymagalnej; 6. Odsetki za opóźnienie (odsetki za zwłokę); 7. Opłaty dodatkowe - zwrot kosztów monitów/ wezwań w wysokości 10 złotych w przypadku każdego monitu/wezwania przesłanego listem poleconym do Pożyczkobiorcy oraz koszty windykacji.</p><h2>ROZDZIAŁ V POSTANOWIENIA OGÓLNE UMOWY POŻYCZKI</h2><p>Opłaty i inne koszty uiszczone przez Pożyczkobiorcę przed zawarciem umowy pożyczki podlegają niezwłocznie zwrotowi, w przypadku gdy umowa pożyczki nie została zawarta lub kwota pożyczki nie została wypłacona przez Pożyczkodawcę w terminie wskazanym w pkt 8 Umowy Pożyczki.</p><p>Pożyczkobiorca jest uprawniony do zwrotu kwoty Pożyczki przed terminem wymagalności.</p><p>Pożyczkobiorca w przypadku zwrotu kwoty Pożyczki przed terminem wymagalności nie jest zobowiązany do zapłaty Oprocentowania za okres po spłacie Pożyczki.</p><p>W przypadku braku spłaty przez Pożyczkobiorcę całości lub części Pożyczki zgodnie z warunkami określonymi w Umowie Pożyczki, Pożyczkodawca uprawniony będzie do naliczania Odsetek za opóźnienie od kwoty Pożyczki, która nie została Pożyczkodawcy spłacona w terminie. Oprocentowanie za opóźnienie od kwoty zadłużenia jest zmienne i jest równe dwukrotności wysokości odsetek ustawowych za opóźnienie, o których mowa w art. 481 § 21 Kodeksu cywilnego (odsetki maksymalne za opóźnienie), w wysokości wskazanej pkt 12 Umowy Pożyczki. Zmiana stopy pro- centowej Odsetek za opóźnienie następuje automatycznie wraz ze zmianą wysokości stopy referencyjnej Narodowego Banku Polskiego.</p><p>W przypadku, gdy w ocenie Pożyczkodawcy istnieje konieczność podjęcia czynności mających na celu windykację należności Pożyczkodawcy, jak również w trakcie trwania takich czynności, Pożyczkodawca w celu dochodzenia wymagalnych należności może korzystać z pośrednictwa wy- specjalizowanych firm windykacyjnych, które mogą podejmować wszelkie prawem dopuszczalne działania służące zaspokojeniu roszczeń Pożyczkodawcy. W takim przypadku podmiotom tym zostaną przekazane wszelkie niezbędne informacje związane z należnościami.</p><p>Umowa pożyczki rozwiązuje się:</p><p>1. na mocy pisemnego wypowiedzenia przez Pożyczkodawcę – na warunkach wskazanych w pkt 27 Regulaminu poniżej,</p><p>2. na mocy pisemnego wypowiedzenia przez Pożyczko- biorcę, z zachowaniem 14 – dniowego terminu wypowiedzenia,</p><p>3. na mocy pisemnego porozumienia Pożyczkodawcy i Pożyczkobiorcy – w każdym czasie.</p><p>W przypadku opóźnienia Pożyczkobiorcy w zapłacie kolejnych Rat Pożyczki, za co najmniej dwa okresy płatności, w terminach wynikających z Umowy Pożyczki, Pożyczkodawca jest uprawniony do wypowiedzenia Umowy Pożyczki w formie pisemnej pod rygorem nieważności. Termin wypowiedzenia Umowy Pożyczki przez Pożyczkodawcę wynosi 14 dni. Z chwilą upływu terminu wypowiedzenia Umowy Pożyczki, Pożyczkobiorca jest zobowiązany do niezwłocznego, lecz nie później niż w ciągu 7 dni, zwrotu na rachunek bankowy Pożyczkodawcy całości pozostałej do spłaty kwoty Pożyczki wraz ze wszelkimi wymagalnymi do tego dnia zobowiązaniami dodatkowymi (Odsetki za opóźnienie). W przypadku niedokonania przez Pożyczkobiorcę w terminach wskazanych w zdaniu poprzednim, zwrotu Pożyczki oraz innych opłat lub Odsetek, do których zapłaty Pożyczkobiorca jest zobowiązany, Pożyczkodawca ma prawo do wypełnienia wystawionego przez Pożyczkobiorcę weksla własnego in blanco na kwotę równą sumie niezwróconych kwot Pożyczki, Odsetek, opłat oraz powstałych kosztów, jeśli zostaną naliczone przez Pożyczkodawcę.</p><p>Pożyczkodawca może przenieść swą wierzytelność wynikającą z Umowy Pożyczki oraz zabezpieczenie, o którym mowa w pkt 4 Umowy Pożyczki na osobę trzecią, a Pożyczkobiorca wyraża na to zgodę. Przeniesienie zabezpieczenia nastąpi w drodze przelewu praw z Weksla.</p><p>Umowa Pożyczki wygasa z dniem całkowitej spłaty zobowiązań z niej wynikających. Wówczas Pożyczkodawca zwróci Pożyczkobiorcy wystawiony przez niego, celem zabezpieczenia Umowy Pożyczki, Weksel, przesyłką poleconą za potwierdzeniem odbioru, na adres Pożyczkobiorcy wskazany Umową Pożyczki.</p><h2>ROZDZIAŁ VI POSTANOWIENIA KOŃCOWE</h2><p>Każdy może zapoznać się z treścią umowy o udzielenie pożyczki przed jej zawarciem. Tekst Regulaminu jest dostępny na stronie </p><p>Wszelkie zawiadomienia przekazywane w związku z Umową Pożyczki sporządzane muszą być w języku polskim, na piśmie, listem poleconym na adres drugiej Strony, wskazany we Wniosku o udzielenie Pożyczki.</p><p>Regulamin podlega prawu polskiemu i zgodnie z nim winien być interpretowany.</p><p>Pożyczkobiorca zobowiązany jest podać we Wniosku o udzielenie Pożyczki prawdziwe dane.</p><p>Podanie nieprawdziwych danych wprowadzających Pożyczkodawcę w błąd skutkujący doprowadzeniem do niekorzystnego rozporządzenia jego mieniem, może rodzić odpowiedzialność karną po stronie Pożyczkobiorcy.</p><p>Jeżeli poszczególne postanowienia Umowy Pożyczki lub Regulaminu stanowiącego jej integralną część okażą się nieważne pozostałe postanowienia pozostają w mocy.</p></body></html>